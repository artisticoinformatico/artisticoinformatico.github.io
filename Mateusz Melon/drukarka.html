<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link href="center.css" rel="stylesheet">
</head>
<body style="text-align: left;background-color:black;">
    
    <script src="java.js"></script>

    <section style="text-align: left;background-color:blanchedalmond;"></section>
    <img   src="pliki_menu/drukarka.png" alt="drukarka" class="center" class="jak" >
    
    
    <p>Drukarki laserowe są idealne w zastosowaniach biurowych. Przemawia za nimi duża wydajność i stosunkowo niski koszt eksploatacji. Szerokie spektrum dostępnych produktów zachęca do dokładnego zapoznania się z oferowanymi przez nie możliwościami.
    Drukarka jest niemal podstawowym elementem wyposażenia stanowiska komputerowego. W zależności od przewidywanych zastosowań konstrukcje urządzeń drukujących wykorzystują różne technologie. Tam, gdzie krytyczne znaczenie ma forma opracowywanych dokumentów, szczególnie istotna jest możliwość użycia kolorów. W zastosowaniach domowych największą popularnością cieszą się drukarki atramentowe, które, choć niespecjalnie szybkie, umożliwiają wykorzystanie pełnej palety barw. W przypadku zadań wymagających dużej szybkości znacznie częściej spotyka się drukarki laserowe (lub diodowe). Zakup takiego urządzenia jest kosztowniejszą inwestycją, zapewnia jednak większy komfort pracy i niższe koszty eksploatacji - zwłaszcza w sytuacji, gdy z drukarki korzystać będzie większa liczba użytkowników.
        
    <p>Podstawowym sposobem komunikacji drukarki z komputerem jest transmisja równoległa przez port LPT. Wszystkie modele wykorzystują technologię plug and play. Upraszcza to proces instalacji, gdyż wymaga od użytkownika jedynie umieszczenia w napędzie dostarczonej przez producenta dyskietki lub płyty CD-ROM ze sterownikami. Mechanizm ten działa prawidłowo, jeśli drukarkę połączymy z komputerem za pomocą kabla umożliwiającego dwukierunkową komunikację urządzeń. W celu zapewnienia maksymalnie szybkiej transmisji informacji należy skonfigurować port równoległy w trybie EPP lub ECP. Najbardziej zaawansowana specyfikacja ECP (Extended Capabilities Port) umożliwia osiągnięcie największych prędkości przesyłania danych, wymaga jednak zastosowania kabla połączeniowego zgodnego z normą IEEE 1284, który jest grubszy od standardowych, gdyż wszystkie żyły są wewnętrznie ekranowane. Wybranie trybu ECP pociąga za sobą również konieczność poświęcenia dla potrzeb komunikacji jednego kanału DMA (1 lub 3), co może nie być łatwe w przypadku komputerów zaopatrzonych w liczne rozszerzenia. Większość droższych drukarek miała możliwość rozbudowy, w tym m.in. dodania nowych interfejsów komunikacyjnych. Część dostarczonych do testu urządzeń standardowo zaopatrzono w tego typu moduły. Jedna z najlepiej wyposażonych drukarek - HP LaserJet 6P - oferowała cztery sposoby podłączenia. Oprócz dodatkowego, drugiego portu równoległego drukarkę zaopatrzono w złącze AppleTalk, umożliwiające pracę z komputerami firmy Apple. Zainstalowano w niej również port komunikacji na podczerwień (IrDA). To ostatnie rozwiązanie jest bardzo przydatne przy drukowaniu z komputerów przenośnych. Unika się dzięki temu plątaniny przewodów. Zmniejszono także ryzyko wystąpienia przepięć, które mogą pojawić się w trakcie łączenia pracujących już urządzeń za pomocą klasycznego kabla.
        
    <p>Na kilka różnych sposobów rozwiązywano kwestię komunikacji drukarki z użytkownikiem. W minimalnej wersji ograniczano się do diod elektroluminescencyjnych, które według producentów powinny w zupełności wystarczyć. Nie zawsze tak jednak jest - zrozumienie sygnalizowanych komunikatów często wymaga wertowania dokumentacji, a to przeważnie wydłuża czas operacji. Dużo lepiej sprawdza się rozwiązanie w postaci programu pracującego w tle, kontrolującego proces drukowania i w razie potrzeby interpretującego otrzymywane od drukarki komunikaty. W przypadku wystąpienia sytuacji awaryjnej, na ekranie komputera pojawia się odpowiednia informacja, często wzbogacona diagnozami i poradami, jak najszybciej rozwiązać napotkany problem (np. drukarki Panasonic, NEC SuperScript). W droższych drukarkach zainstalowano wyświetlacze ciekłokrystaliczne, które na bieżąco informowały o aktualnych parametrach pracy. Godna pochwały jest standardowa obsługa języka polskiego przez drukarki OKI (oprócz nie posiadającego wyświetlacza LCD modelu 6e). Podawane polskojęzyczne komunikaty mogą pomóc nie tylko początkującym użytkownikom.

    </section>
    <script src="footer.js">index</script>
</body>
</html>
</body>
</html>